KREDYT HIPOTECZNY
Kredyt hipoteczny to długoterminowy kredyt bankowy, którego zabezpieczeniem jest hipoteka ustanowiona na rzecz banku kredytującego. Kredyt hipoteczny to zbiór różnego rodzaju kredytów opartych o wpis w księdze wieczystej w dziale IV.
Do grupy kredytów hipotecznych zalicza się :
Kredyt mieszkaniowy
Kredyt budowlano-hipoteczny
Kredyt konsolidacyjny
Pożyczka hipoteczna
Zabezpieczenia
Podstawowym zabezpieczeniem kredytu hipotecznego jest hipoteka. Górną granicą ewentualnych roszczeń banku jest wartość hipoteki. Kredyty hipoteczne w Polsce mogą być udzielone tylko w walucie , w której kredytobiorca pobiera wynagrodzenie.
Podstawowe informacje na temat kredytu hipotecznego :
Oprocentowanie kredytu – jest to jak dużą kwotę odsetek w skali roku zapłacimy za kredyt. Banki podają oprocentowanie kredytu hipotecznego jako sumę marży banku i stopy referencyjnej , czyli WIBOR-u.
Marża banku – to element oprocentowania kredytu, wielkość marży zależy od kwoty kredytu, wysokości wkładu własnego, wykupienia w banku innych produktów ( konta, karty kredytowej, ubezpieczenia ).
WIBOR – oprocentowanie po jakim banki mogą pożyczać między sobą na rynku międzybankowym. Na stawkę WIBOR mają wpływ stopy procentowe NBP.
Wkład własny – to są te środki , które kredytobiorca musi przeznaczyć na zakup nieruchomości. Wkładem własnym może być wartość działki, na której kredytobiorcy chcą wybudować dom.
LTV – jest to procentowy wskaźnik , stosunek wartości kredytu do wartości nieruchomości. Obecnie wskaźnik ten nie może być większy niż 80 % chyba, że kredytobiorcy ubezpieczą brakujący wkład własny do 90 %.
Księga wieczysta - rejestr, gdzie zapisany jest stan prawny nieruchomości.
Prowizja – opłata na rzecz banku, który udziela kredytu hipotecznego. Wartość ustalana jako procent od wysokości kredytu.
Rzeczywista roczna stopa oprocentowania RRSO – jest to całkowity koszt , który ponosi kredytobiorca. Przy obliczeniu RRSO pod uwagę brane są nie tylko odsetki, ale dodatkowo koszty takie jak prowizje, ubezpieczenia i inne opłaty np. wycena nieruchomości.
Podstawowe dokumenty w celu uzyskania kredytu hipotecznego :
Dokumenty tożsamości : dowody osobiste, paszporty lub karty pobytu.
Dokumenty dochodowe : zaświadczenia o zarobkach, wyciągi z kont osobistych, PIT-y roczne i inne.
Dokumenty nieruchomości : umowa przedwstępna lub deweloperska, wypis z rejestru gruntów, mapa ewidencyjna, dokumenty związane z budową domu.